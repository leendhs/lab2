<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Identitiet</title>
</head>
<body>
    <h1>Justitie</h1>
    <h2>Elektronische identiteitskaart</h2>
    <p>
        Met een Belgische identiteitskaart (eID) kunt u aantonen dat u ingeschreven bent in het bevolkingsregister van België en kunt u in het buitenland uw nationaliteit en identiteit bewijzen.

        In de eID zit een microchip waarmee u:
        uw identiteit online kunt bevestigen
        documenten elektronisch kunt ondertekenen.

        Vanaf 15 jaar bent u verplicht om uw identiteitskaart altijd bij u te hebben.
    </p>
    <h2>Geldigheidsduur</h2>
    <p>
        De geldigheidsduur van een eID is 10 jaar, uitgezonderd:

        de eID voor jongeren van 12 tot 18 jaar: 6 jaar geldig.
        de eID voor personen vanaf 75 jaar: 30 jaar geldig, maar het certificaat voor de elektronische handtekening moet wel om de 10 jaar vernieuwd worden.

        U vindt de geldigheidsduur aan de voorzijde van uw kaart.

        Als Belg bent u altijd verantwoordelijk om uw eigen identiteitsdocumenten te beheren. Hou daarom zelf de vervaldatum in het oog. Het is altijd mogelijk dat uw oproepingskaart voor een nieuwe eID verloren is gegaan. Hebt u 3 weken voor de vervaldatum van uw eID nog geen oproepingskaart ontvangen? Vraag dan onmiddellijk zelf bij uw gemeente een nieuwe eID aan.
    </p>
    <h2>Procedure </h2>
    <p>Aanvragen (met oproepingskaart of op eigen initiatief) Vanaf de leeftijd van 12 jaar krijgt u, van de gemeente waar u woont, automatisch een oproepingskaart om uw eID aan te vragen bij de dienst Burgerzaken van uw gemeente.Ook als de geldigheidsperiode van uw eID verloopt, krijgt u automatisch een oproepingskaart om een nieuwe eID aan te vragen.

        In een aantal gevallen kunt u ook op eigen initiatief een eID aanvragen bij uw gemeente:
        als uw eID verloren, gestolen of beschadigd is
        als uw pasfoto niet meer gelijkend is
        als u van naam of geslacht verandert
        bij een inschrijving na verblijf in het buitenland of ambtelijke schrapping
        als u een kaart aanvraagt in een andere landstaal.
        Ga met uw oproepingskaart, een recente pasfoto en uw huidige identiteitskaart naar uw gemeenteom de eID aan te vragen.
        
        Is uw eID gestolen? Meld de diefstal van uw eID eerst bij de politie van de plaats waar de diefstal heeft plaatsgevonden (of bij de lokale politie van uw gemeente) én daarna bij uw gemeente.
        
        Opgelet! Een als gestolen of verloren gesignaleerd paspoort of eID is niet langer geldig. Zelfs als het document wordt teruggevonden, mag u het niet meer gebruiken.</p>
</body>
</html>